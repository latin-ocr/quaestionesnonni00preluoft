121

coniunctum cum patibulo ¹) sive non coniunctum ²). Crucis cum
patibulo conjunctae tria genera commemorantur, sc. crux decus-
sata Χ, crux commissa Τ, crux immissa ·Ι·. Quae Christi crucis
forma fuerit, ex evangeliis neque Joanneo neque ceteris dijudicari
potest. Solo enim vocabulo σταυρὸς utuntur. Haud secus Nonnus
ambiguus est. Etenim verba, quae ad crucem designandam et
describendam adhibuit, explicari possunt primum, ita ut crux fuerit
una tantummodo trabs non conjuncto patibulo. Nam vox ὀχεὺς
unam tantum trabem indicat, verba coniuncta: δόρυ τετρ ά-
πλευρον significare possunt lignum q u a d r atu m, i. e. c ui
quatuor costae sunt, vocabulum autem δούρατα more
poetarum ligna pro ligno potest designare ³). Deinde eadem verba
de duobus tignis dici possunt, i. e. de pa10, quocum patibulum
conjunctum est. Primum enim δούρατά plura ligna designat,
deinde voce ὀχεὺς, quae proprie indicat trabem crucis erectam,
tota crux, cui patibulum conjunctum est, potest designari, cum
pars praecipua pro tota re nominetur; tum vocabulum τετρά-
πλευρος quator crucis cornua sive extrema significare
potest. Sed ut res magis pateat, de vocis τετράπλευρος νί et
significatione pauca quaerenda sunt ⁴). Vocabulum πλευρά tam
costam quam latus significat. Quod igitur ad etymon pertinet,
vox τετράπλευρος verti potest aut: „qui quatuor costas
habet'’‚ aut: „qui quatuor latera habet‘'. De trabe
q u a d rata igitur dici posse τετράπλευρος perspicuum est.
Sic columna quadrata dicitur κίων τετράπλευροςῆ. Ergo
manifestum est crucem in paraphrasi, si una trabs quadrata
est, δόρυ τετράπλευρον recte vocari. Sed eadem voce πλευρά
designari posse quaecunque extrema sive latera, quamvis verisimile,
haud tamen certum est. Equidem exempla afferre non possum.
Quodsi paraphrasta crucem duobus tignis constare putaverit, eum
vocabulo τετράπλευρος quatuor crucis extrema sive cornua
aut quatuor perticas designasse concedo; praeterea de cruce im-
missa, non autem de cruce commissa eum loqui ex hac hujus vocis
significatione efficitur. Denique si magis etiam vocis vis extenuatur
et latius patet, ita ut sit „quadru pl ex'’, eodem pertinet, sc.

 

¹) Cf. M. Ρ. G. VII, 794 sq.; M. Ρ. L. 1, 578.

²) Cf. ll. XXIV, 453; Xen. Anab. V, 2, 21.

⁸) Cf. Par. XXI, 28: δίκτυα, 30: ἀμφίβληστρα cum 33: λίνον, 43 et 50: δίκτυον.

⁴) Quod attinet ad. v. 74: τετράζυγι δεσμῷ et V. 94 δεμ πεπταμένας ἑκάτερθε
χεῖρας vide p. 124 sq.. ¹) Epigr. adesp. Byz. 2.

