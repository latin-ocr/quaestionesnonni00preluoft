87

ubi tribunus militum, qui iis praeest, appellatur custos templi et
milites ipsi sanctissimus exercitus. Sed quomodo Nonnus in hunc
errorem incidere potuit? Rem sic se habere existimo. Nonnus
synopticos comparavit, ut patet ex iis, quae de altera armatorum
manu dicta sunt. In errorem autem incidit, quod apud Lucam legit:
συνελάλησεν τοῖς ἀρχιερεῦσιν καὶ στρατηγοῖς ¹). Hi autem στρα-
τηγοί sunt magistratus Judaei, templi custodiae praefecti, de
quorum officio vide Schiirer2). Saepe etiam unus στρατηγός
memoratur³); hic est summus horum praefectorum et a summo
pontifice dignitate proximus ⁴). Hoc Lucae vocabulum satis bene
intellexisse videtur Nonnus, sed erravit, quod hunc magistratum,
qui revera custos templi est, putavit eundem esse hominem, quem
Joannes τὸν χιλίαρχον appellat⁵). Sic factum est, ut etiam τὴν σπεῖραν
haberet pro Levitis illis, quibus templi custodia erat commissa.

Quodsi quis dicat Nonnum τὴν σπεῖραν milites Romanos intel-
lexisse eorumque tribunum custodem templi, propterea quod cohorti
illi templi custodia diebus festis erat commissa, praeterea illa
cohors, cum in arce Antonia, templo vicina, esset collocata, templo
quoque perpetuo erat praesidio, animadvertendum mihi esse videtur
in horto, cum Christus caperetur, adfuisse magistratus templi ⁶).
Atqui hos magistratus-Judaeos Nonnus haud ignoravit, ut patet
ex iis, quae dicta sunt. Verisimile igitur non est eum hos vere
custodes templi cum tribuno militum confudisse. Praeterea Nonnus,
ut omnem fere Christi supplicio affecti culpam in Judaeos transfert,
Judaeos milites Christum capturos, omissis Romanis militibus,
induxisse videtur.

Verba Joannea: μετὰ φανῶν καὶ λαμπάδων) summo colore
illustrat Nonnus
Par. XVIII, 16: τεύχεα καὶ λαμπτῆρας ⁸) ἔχων· καὶ ὁμόστολος ἀνὴρ
17; χερσὶ πολυσπερέεσσι μετάρσιον ⁹) ἄλλος ἐπ’ ἄλλῳ
18: λύχνων ¹⁰) ἐνδομύχων ἀνεμοσκεπὲς ἄγγος ἀείρων,
19; ἄγγος, ὅπερ δονάκεσσιν ἀμοιβαίοισι συνάπτων
20: πυκνὰ μεριζομένοισι γέρων κυκλώσατο τέκτων

 

¹) Luc. XXll, 4. ²) Cf. Schiirer 11, p. 320—322.

³) Cf. Act. IV, 1; V, 25; 26.

⁴) Cf. Schiirer, ll.; hebraice dicitur: μῦ·

⁵) Jo. XVIII, 12. ⁷) Jo. XVIII, 3.

⁸) Cf. Luc. XXll, 52. ⁸) ln Par. †.

⁹) Cf. n. 93. ¹⁰) Praeterea: Par. V, 136 ; 139; XVHI, 22.

N. 44.

