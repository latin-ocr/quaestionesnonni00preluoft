31

pro cingulo eam succinxit. Equidem hanc versionem praeferre
non dubim, ita ut Nonnus hoc dictum voluerit: vestimento madido
pro cingulo lumbos circumcinxit Simon et lineo contexeratmulti-
foro corpus vestimento. Duas igitur actiones describit versibus
duobus. Sed ordinem descriptarum actionum invertit. Ea de re versu
priori adhibet aoristum, versu secundo tempus vere plusquam-
perfectum. lta actionem, qua lumbos cingulo succinxit Petrus et
quae tempore posterior est, sub oculos nobis subjicit, sed alteram,
qua tunicam citissime induit Petrus et quae tempore prior est,
iarn factam esse ponit, ita ut Petrum lumbos cingentem videamus,
tunicam induentem non viderimus. Adductus sum, ut hanc expla-
nationem praeferrem propria vocum et formarum vi atque natura.
Sic enim magis simplici et evidenti ratione explicantur verba:
λαγόνας μιτρώσατο i. e. lumbos, non totum corpus, vere cir-
cumcinxit, non induit, et vocabulo: λινέῳ πεπύκαστο χρόα
πέπλῳ i. e. linea contexerat, non contexit, corpus tunica. Neque
est, cur miremur, quod: καὶ λινέῳ πεπύκαστο cet. aequivaleat huic
tere versionit tunicam quoque jam induerat, cum Homerus dicat:
τάχα κεν καὶ ἀναίτιον αἰτιόῳτο i.e. facile quoque ia m innocentem
accusaret ¹). Praeterea de Lazaro, corpus linteis sepulcralibus‚
caput autem sudario vincto, ipse paraphrasta dicit
Par. ΧΙ, 170: σφιγγόμενον πλεκτῇσιν ὅλον δέμας εἶχε κερείαις
171: θερμὸν ἔχων ἱδρῶτα καλυπτομένοιο προσώπου·
172: καὶ λ ι νέῳ πεπύκαστο καλύμματι κυκλάδα κόρσην,
173: σουδάριον τόπερ εἶπε Σύρων στόμα.

Attamen quod priorem versuum versionem condemnemus, causa
non est. Sic enim dixerit poeta: vestimento madido pro tunica
lumbos circumcinxit Simon et lineo contexit multiforo corpus
vestimento. Nam primum εἷμα et πέπλος idem vestimentum pos-
sunt significare; sunt enirn vocabula omnibus vestimentis com-
munia, ita ut πέπλος designet pallium

Par. ΧΙΧ, 9: καί μιν ἀνεχλαίνωσαν ἐπὶ χροὶ πέπλοι βαλόντες;
quodvis autem vestimentum

Par. XX, 82: Χριστὸν ἴδε στίλβοντα θεοκμήτῳ τινὶ πέπλῳ ⁹).
Εἷμα autem linteum sepulcrale designat

Par. XX, 37: καὶ πλοκάμων τελαμῶνα καὶ εἵματα κείμενα γαίῃ
et quodvis vestimentum

¹) 11. Xl, 654; cf. Kiihner-Blass 11, 2, § 524, 1.
²) Cf. Dion. 11, 571.

 

