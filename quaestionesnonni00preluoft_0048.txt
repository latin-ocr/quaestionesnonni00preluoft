30

ita ut Nonnus dixerit idem, quod evangelista dixit: τὸν ἐπενδύτην
διεζώσατο, ἦν γὰρ γυμνός ¹), i. e. tunicam circumcinxit, propterea
quod nudus erat. Ad v. 40—42, qui de subligaculo agunt, haec
particula spectare non potest. Quis enim Nonnum tinxerit dicentem:
Petrus, omnino nudus, primum subligaculo contexit pudorem, deinde
tunicam induit et succinxit? Praeterquam quod Petrus tunicam
induturus subligaculo non indiguit, tam cinctus quam non cinctus
subligaculo γυμνός erat. Vox δέμας etiam indicare videtur Nonnum
subligaculum neglexisse. Significat enim totius corporis figuram,
formam, totum corpus. Sic verba Joannea: ὁ τρώγων με circum-
scribit: ἐμὸν δέμας εἰλαπινάζων ²), et: ἔστιν γὰρ καθαρὸς ὅλος
explicat: καθαρὸν γὰρ ὅλον δέμας ⁸)· Attamen non est, cur
versum 43: γυμνὸν γὰρ cet. post v. 39: καὶ λινέῳ cet. positum
esse velimus. Quamquam enim Petrus tunicam induit, propterea
quod nudus erat, tamen eadem nuditas ei in causa fuit, cur subli-
gaculo se texisset, cum piscaretur, propter verecundiam.

ln explicandis versibus

Par. ΧΧΙ, 38: εἵματι μυδαλέῳ λαγόνας μιτρώσατο Σίμων

39: καὶ λινέῳ πεπύκαστο πολυτρήτῳ χρόα πέπλῳ

aliquis labor et difficultas est. His versibus per circuitionem
explicantur verba evangelistae: τὸν ἐπενδύτην διεζώσατο. Prior
versus duobus modis potest explanari et verti, sc.

l : vestimento madido⁴¹) pro tu nica lumbos circumcinxit Simon,

2: vestimento madido p ro cingulo lumbos circumcinxitSimon.
Sed cum versus 39 intime cum versu 38, qui praecedit, cohae-
reat, hic si priorem versus praecedentis versionem veram esse
putas, vertendus est: et lineo c o n t ex it multiforo corpus vesti-
mento, ita ut versu 39 eadem Petri actio designetur ac versu 38,
qui praecedit. Tunicam igitur induit, quae lumbos circumdat. Si
secus existimas et alteram versionem praefers, versus 39 verti
debet: et lineo contexerat multiforo corpus vestimentO. Pri-
mum igitur Petrus tunicam induit, deinde vestimento convoluto

 

¹) Jo. XXl, 7. ²) Jo. VI, 57 -- Par. Vl, 172.

⁸) Jo. Xlll, 10 = Par. Xlll, 47; cf. ceteros Par. locos: l, 120; ΙΙ, 108;
111, 26; V, 8; 80; V1,5; Xl, 159; 170; 226; Xlll, 445 XVlll, ll7; xlx, 5;
cf. Dion. XLVlll, 109.

⁴) Solus optimus codex V μυδαλέῳ habet, ceteri omnes δαιδαλέᾳ). Sed quod
ad versuum explanationem attinet, nihil refert. Εἶμα enim sive in navi
positum sive corpori piscatoris circumdatum madidum fuisse maxime verl-
simile est.

