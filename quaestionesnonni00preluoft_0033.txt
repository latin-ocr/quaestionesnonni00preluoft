15

Joannes ¹), apostolos nuncupasse. Eosdem enim Dominus electurus
erat apostolos. Neque eos duodecim fere numero fuisse sine veritatis
specie affirmavit. Nam verisimile est Dominum apostolos elegisse
ex iis, qui a primis praedicationis temporibus ejus socii fuerant ²).

Numerus porro fratrum Domini est quatuor, ut patet e verbis:
τετράζυγες ³) υἷες Ἰωσήφ ⁴), quem Nonnus ex evangeliis Matthaei
et Marci sumpsit 5); a quibus Historia quoque Josephi fabri lignarii
et numerum et nomina filiorum Josephi mutuatus est 6). Cum autem
nomina fratrum Domini, quae apud Matthaeum sunt Ἰάκωβος καὶ
Ἰωσὴφ καὶ Σίμων καὶ Ἰούδας in evangelio Joanneo tradita non sint,
mirum non est Nonnum quaestionem de singulis fratribus, e quibus
tres iisdem nominibus appellantur, quibus tres ex apostolis, data
opera tangere non voluisse. Quin etiam de Jacobo Zebedaei et
de Jacobo Alphaei apostolis omnino silet, quippe quos neque
evangelium Joanneum nominet. Tamen ex iis. quae scripsit, certo
effici potest eum tres Jacobos statuisse. In synopticis enim com-
memorantur 10: Jacobus Zebedaei 7); 2⁰: Jacobus Alphaei⁸);
3⁰: jacobus, frater Domini ⁹). De his veteres scriptores ecclesia-
stici dissentiunt, utrum Jacobus Alphaei, apostolus, et Jacobus,
frater Domini, sint duo viri necne. Nam Clemens Alexandrinus
et Hieronymus ¹⁰) Jacobum Alpbaei et Jacobum, fratrem Domini,
eundem designare apostolum ponunt, sed Eusebius, Hegesippus‚
Epiphanius ¹¹), alterum ab altero discernunt. Tres igitur statuunt
fuisse Jacobos. Cum his facere Nonnum necesse est, quia fratres
Domini apostolos fuisse negat ¹²).

Superest, ut dicam de iis, quae ad honorem matri Domini
delatum spectant. Primum autem animadvertendum est para-
phrastam religiose cavere, ne mater praeferatur Filio. Secundi
enim capitis prima parte, qua poeta nuptias Canae celebratas sub

 

¹) Cf. 10. 11, 12. ⁴) Par. Vll, 9.

2) Cf. Act. Ap. l, 21 sq.. 5) Cf. Matth. Xlll, 55; Marc. Vl, 3.

⁸) Cf. n. 77. ⁶) Hist. Jos. ll.

⁷) Cf. Matth. X, 2; Marc. lll, 17.

““) Cf. Matth. X, 3; Marc. lll, 183 Luc. Vl, 15.

⁹) Cf. Matth. Xlll, 55; Mare. Vl, 3.

¹⁰) De Clem. ΑΙ. cf. M. Ρ. G. XX, 136, Euseb. H. E. ll, 1 § 2; de Hier.
M. Ρ. L. XXlll, 203.

²¹) Cf. M. Ρ. G. XX, 119, Euseb. H. F.. 1, 12 § 5; 11, 1; 25, quo verba
Hegesippi refert; 26; Vll, 19; Epiphan. M. Ρ. G. XLII, 744.

¹²) Cf. Par. 11, 65 sqq..

N.

10.

